# Concepte de programa informàtic   

> *Un programa infomàtic és un conjunt d’esdeveniments ordenats de manera que se succeeixen de forma seqüencial en el temps, un darrere l’altre.*

Per entendre aquest definició posarem com exemple com treballa un robot de cuina per fer crema de pastanaga. Aquest robot, dins seu tindrà un programa o conjunt de programes encarregats de treballar conjuntament amb el maquinari per aconseguir el resultat desitjat.   

Aquest seria un exemple d'execució del programa d'un **robot de cuina** per fer crema de pastanada:   
  1. Espera que introduïu les pastanagues ben netejades, una patata i espècies al gust.
  2. Gira durant 1 minut, avançant progressivament fins a la velocitat 5.
  3. Espera que introduïu llet i sal.
  4. Gira durant 30 segons a velocitat 7.
  5. Gira durant 10 minuts a velocitat 3 mentre cou a una temperatura de 90 graus.
  6. S’atura. La crema de pastanaga està llesta!

En el món dels ordinadors, a manera com s’estructuren les tasques que han de ser executades és similar als programes d’electrodomèstics anteriorment citats. En aquest cas, però, en lloc de transformar ingredients (o rentar roba bruta, si es tractés d’una rentadora), el que l’ordinador transforma és informació o dades.

*Les dades que processa un programa informàtic dependrà del tipus de programa. Per exemple, un editor processa les dades d'un document de text, mentre que un full de càlcul processa dades numériques ubicades en un fitxer.*
