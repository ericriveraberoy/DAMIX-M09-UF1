# Paradigmes de programació
Una classificació molt estesa, atenent a la forma de treballar dels programes i la filosofia amb què van ser concebuts, és la següent:
* Paradigma imperatiu/estructurat.
* Paradigma d’objectes.
* Paradigma funcional.
* Paradigma lògic.

## Paradigma imperatiu/estructurat
El **paradigma imperatiu/estructurat** deu el seu nom al paper dominant que exerceixen les sentències imperatives, és a dir aquelles que indiquen dur a terme una determinada operació que modifica les dades guardades en memòria.

## Paradigma d’objectes.
El paradigma d’objectes, típicament conegut com a **Programació Orientada a Objectes** (POO, o OOP en anglès), és un paradigma de construcció de programes basat en una abstracció del món real. En un programa orientat a objectes, l’abstracció no són procediments ni funcions sinó els objectes.
Aquests objectes són una representació directa d’alguna cosa del món real, com ara un llibre, una persona, una comanda, un empleat...

## Paradigma funcional.
El **paradigma funcional** està basat en un model matemàtic. La idea és que el resultat d’un càlcul és l’entrada del següent, i així successivament fins que una composició produeixi el resultat desitjat.

## Paradigma lògic.
El **paradigma lògic** té com a característica principal l’aplicació de les regles de la lògica per inferir conclusions a partir de dades.