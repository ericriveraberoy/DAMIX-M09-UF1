# Tipus de llenguatge de programació

> Un **llenguatge de programació** és un llenguatge que permet establir una comunicació entre l’home i la màquina.

Degut a l'evolució dels llenguatges de programació, es poden dividir en diversos tipus:
1. Llenguatge de primera generació o llenguatge màquina.
*Aquest tipus de llenguatge és l'únic que entén l'ordinador directament.*
2. Llenguatges de segona generació o llenguatges d’assemblador.
*Aquest tipus de llenguatge, també anomenat **assemblador**, consta d'una estructura que el programador pot "llegir", sempre que conegui l'estructura interna de la pròpia màquina.*
3. Llenguatges de tercera generació o llenguatges d’alt nivell.
*Aquest tipus de llenguatge, també anomenat **d'alt nivell**, utilitza paraules i frases relativament fàcils d'entendre i proporciona també facilitats per expressar alteracions del flux de control d'una forma relativament senzilla i intuïtiva.*
4. Llenguatges de quarta generació o llenguatges de propòsit específic
*Aquest tipus de llenguatge té un **propòsit específic**. Aporta un alt nivell d'abstracció, permetent desenvolupar aplicacions sofisticades en un espai de temps molt inferior al necessari per als llenguatges de tercera generació.*
5. Llenguatges de cinquena generació
*Aquest tipus de llenguatge és específic per resoldre problemes relacionats amb la **intel·ligència artificial** i els **sistemes experts**.*

## Compiladors
Són programes que **tradueixen** el programa escrit amb un llenguatge d'alt nivell a llenguatge màquina.

## Intèrprets
Són programes que tradueixen el codi d'alt nivell a codi de bytes però, a diferència del compilador, ho fa en temps d'execució. És a dir, no fa un procés previ de traducció sinó que es va traduint i executant al mateix temps.
